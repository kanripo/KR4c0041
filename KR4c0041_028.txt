# -*- mode: mandoku-view; -*-
#+TITLE: 權載之文集
#+DATE: 2015-09-11 08:06:11.122748
#+PROPERTY: ID KR4c0041
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0344-028權載之文集-卷第二十八.
<pb:KR4c0041_SBCK_028-1a>¶
新刋權載之文集卷第二十八¶
　　　　　　　　　　　　唐權德輿字載之¶
　　銘贊¶
　　　唐故洪州開元寺石門道一禪師塔銘(并序)¶
鍾陵之西曰海昏海昏南鄙有石門山禪宗大師馬氏¶
塔廟之所在也門弟子以德輿嘗㳺大師之籓俾文言¶
而揭之曰三如來身以大慈爲之本六波羅&KR0097;以般若¶
爲之鍵非上德宿殖者惡乎至哉大師法諱道一代居¶
德陽生於異表幼無兒戱嶷如山立湛若川渟舌廣長¶
以覆凖足文理而成字全德法器自天授之嘗以爲九¶
<pb:KR4c0041_SBCK_028-1b>¶
流六學不足經慮局然理世之具豈資出世之方唯度¶
門正覺爲上智宅心之域耳初落髮於資中進具於巴¶
西後聞衡岳有讓禪師者傅教於曹溪六祖&KR0033;心超詣¶
是謂頓門跋履造請一言元觧始類顔子如愚以知十¶
俄比靜居黙然於不二又以法惟無住化亦隨方嘗禪¶
誦於撫之西裡山又南至于䖍之龔公山攫&KR0366;者馴悍¶
戾者仁瞻其儀相自用丕變刺史今河南尹裴公久於¶
禀奉多所信嚮由此定惠發其明誠大厯中尙書路冀¶
公之爲連帥也舟車旁午請居理所貞元二年成紀李¶
公以侍極司憲臨長是&KR0022;勤䕶法之誠承最後之說大¶
<pb:KR4c0041_SBCK_028-2a>¶
扺去三以就一捨權以趍寔示不遷不染之性無差别¶
次第之門嘗曰佛不遠人卽心而證法無所着觸境皆¶
如豈在多岐以&KR0378;學者故夸父喫垢求之愈踈而金剛¶
醍醐正在方寸於是解其結發其覆如利刃之破骨索¶
甘露之洒稠林隨其義味快得善利者可勝道哉化縁¶
旣周趺坐報盡時貞元四年二月庚辰春秋八十夏臘¶
六十前此以石門淸曠之境爲晏然終焉之地忽謂入¶
室弟子曰吾至二月當還爾其識之及是委化如合符¶
節當夹鍾發生之候叶拘尸薪火之期緇素㓜艾失聲¶
望路渡涸流而法雨滂灑及山門而天香紛靄交感之¶
<pb:KR4c0041_SBCK_028-2b>¶
際昧者不知沙門惠海智藏鎬英志賢智通道悟懷暉¶
惟寛智廣崇泰惠雲等體服其勞心通其教以爲吾師¶
眞性湛然與虛空俱唯是體魄化爲舍利則西方之故¶
事傳焉不可巳也乃率&KR0572;其徒從茶毗之法珠圓玉潔¶
煜燿盈升建兹嚴事衆所瞻仰至七年而功用成竭誠¶
信故緩也德輿往因稽首粗&KR0023;擊&KR0041;雖飛鳥在空莫知¶
近遠而法雲覆物已被淸凉今兹銘表之事敢拒衆多¶
之請銘曰¶
達摩心法南爲曹溪頓門巍巍振㧞沉泥禪師宏之俾¶
民不迷九江西部爲一都會亦旣戾止元津橫霈慈哀¶
<pb:KR4c0041_SBCK_028-3a>¶
攝䕶爲大法礪五滓六觸翳然相&KR0041;&KR0033;心道塲决之則¶
通隨器受益各見其巧眞性無方知道不竭顧兹夢幻¶
示有生滅㣲言宻用煥如昭晰過去諸佛有修多羅心¶
能悟之有一刹郍何以㝠哀兹窣堵波¶
　　　唐故寳應寺上座內道塲臨壇大律師多寳塔¶
　　　　銘(并序)¶
京師東門二里所多寳塔者沙門靈湊等爲先大師薦¶
祉盡敬之地也大師諱圓敬姓陳氏河南陸渾人報年¶
六十四經夏四十四以貞元八年春正月猒代入滅於¶
保壽寺越十有五日遷&KR0590;于龍首北原距兹塔西北十¶
<pb:KR4c0041_SBCK_028-3b>¶
餘歩初大師入道依本縣思遠寺微公通法華經寳應¶
二年制度編僧籍于東京長寺受具於白馬寺本律師¶
曇無德義言下信解以爲遵道途而扺都邑渉門閾而¶
躋堂皇故尸羅毗尼以攝妄想五部四分是爲扃鍵然¶
後因定發惠最上乘優婆鞠多由是道也敷暢㣲妙攘¶
除癡&KR0256;如一燈&KR0019;照一雨潤物宏我法者可勝道哉代¶
宗朝徵入內道塲累詔受興善安國寳應等寺綱首又¶
充僧錄尋授寳壽寺上座賜律院以居授瑜珈灌頂宻¶
契之法講楞伽經起信論譯虛空藏經鍳義潤文世典¶
羣書靡不該貫無非晏坐道塲沃天心以了義照佛日¶
<pb:KR4c0041_SBCK_028-4a>¶
于中禁欎爲龍&KR0090;大拯斯人將滅之夕備申告誡中夜¶
累足如期順化其智惠歟其解脫歟法子苾芻服纕成¶
列仰䕶念慈哀之旨捨蓮花多寳之義厥後十五年而¶
功用成丹素觚稜石輪火齊施于外聖像眞言多羅祇¶
夜函于內又以見凑公成就付嘱而爲上首况不出戸¶
庭持經萬遍願力期滿嚴飾斯崇勒銘于兹以示塵刼¶
銘曰¶
三生不駐如電如瀑七情相攻如蠆如蝮彼上人者爲¶
世導師乃精毗尼以攝羣疑宏道日大化縁斯畢建兹¶
嚴事如地湧出國門之東萬㝢來同斯爲寳所燭燿無¶
<pb:KR4c0041_SBCK_028-4b>¶
窮¶
　　　唐大興善寺故大宏教大辯正三藏和尙影堂¶
　　　　碣銘(并序)¶
三藏者何于心爲戒定慧于學爲經律論惟西域二大¶
士以正智法器爲天人師大宏教和尙本號金剛智南¶
印度人出家於郍蘭陁寺道成于迦毗羅衛國事龍智¶
阿堵梨通惣持灌頂之法入師子國登楞伽山航海渉¶
險聿來中土開元中隨鑾輅于兩都大智大慧皆摳衣¶
請益春秋七十三夏臘五十化滅于洛京起塔于龍門¶
&KR0019;法於大辨正和尙和尙法號不空師子國人母氏方¶
<pb:KR4c0041_SBCK_028-5a>¶
娠夢佛光照頂弱冠受具通三宻法嘗賫國信往詣他¶
方諷眞言而海風恬息結秘印而狂&KR0090;調伏若歲大旱¶
實作霖雨內出方袍之錫猶命服焉至德初宣皇受命¶
於靈&KR0203;譯不動尊經以獻凡所以順天心而導善氣者¶
又何可勝言自開元末至大厯中三朝尊奉以宻行救¶
世代宗授以特進鴻臚&KR0056;賜號大廣智三藏旣以衆生¶
病爲病于卧內加開府儀同三司封蕭國公大厯九年¶
夏六月旣望示滅于興善寺追命司空不視朝三日尊¶
名曰大辯正遣中謁者吊祠報年减先師三嵗而休夏¶
同數初武皇帝崇大師以次公命&KR0056;也先師有儀同之¶
<pb:KR4c0041_SBCK_028-5b>¶
贈宏教之諡大師之弟子曰沙門含光曇貞覺超惠齡¶
於隣潜眞惠覺等或爲肅宗灌頂阿堵梨淸凉山功德¶
使或爲內道塲三教大德或爲僧錄皆偉然龍&KR0090;爲法¶
棟梁而惠應惠覺傳授秘藏永懷世道乃於仁祠法堂¶
嚴事華餙儀同在西肅國在東睟容德宇瞻仰如在應¶
公又推本其教曰昔毗盧&KR0210;郍如來入不空王三昧說¶
瑜珈最上乘義授于普賢以平等性智而造妙覺一印¶
舍萬法五部周四方金剛之堅利蓮花之淸靜悟入之¶
速可思議哉普賢授龍猛龍猛授龍智凡千百載而先¶
大師授于大師纂服六葉之教紹明三摩之法攝䕶成¶
<pb:KR4c0041_SBCK_028-6a>¶
就斯爲妙門大凡飜經七十七部一百卷命書愍冊表¶
章答禮傳譯之差次弟子之號名環周素壁聳視生敬¶
凈名會中亦參世典宏明集內無匪佛乘初先大師之¶
滅也吕工部向杜衛公鴻漸爲之記大師之云亡也嚴¶
京兆郢沙門飛錫爲之碑感緣行化皆以詳熟今應公¶
以二大師遺影之在此堂也不可以不識應公入大師¶
之室德輿入應公之藩以兹因緣俾揭文字銘曰¶
法身徧照六葉&KR0019;妙惟二大師三朝演教天竺西極瑜¶
珈度門連開法界月破重昏儼然&KR0090;設復&KR0023;親覲如聞¶
軟語如結秘印一室之中寂然感通道行無窮法子之¶
<pb:KR4c0041_SBCK_028-6b>¶
功¶
　　　唐故東京安國寺契㣲和尙塔銘(并序)¶
和尙俗姓權氏法諱契㣲天水畧陽人十代祖安邱敬¶
公翼爲前秦僕射事備載記曾祖文誕皇銀靑光祿大¶
夫涪常二州刺史荆州都督府長史平凉郡開國公祖¶
崇本皇朝散大夫滑州匡城縣令與兄戸部郞中崇基¶
水部員外崇先皆以文學政事&KR0139;名于貞觀永徽之際¶
考同光皇河南縣尉長安縣丞翰林詳定學士與伯兄¶
益州成都縣尉無待仲兄歙桂梓三州刺史若訥三人¶
同以大名舉進士擢第文章之美爲當時冠首然其世¶
<pb:KR4c0041_SBCK_028-7a>¶
德鍾慶若後無達者則有以淸凈住世故和尙生而敏¶
悟超然元覺九&KR0010;于薦福寺金剛三藏發心入㬅茶羅¶
道塲傳持聖印悟入之速發於岐嶷然其德容具舉家¶
族敬異將必擇&KR0056;士之良者以嬪之時勇于出世至欲¶
刄其膚以自免翰林府君旣捐館母兄竟不能抑遂以¶
初䈂之年被服紫褐至天寶元年始受具於福先寺定¶
賔律師&KR0032;東京安國寺師事苾芻尼無勝受心門方便¶
之學以爲心寔境化眞由妄遣遣之而眞亦隨盡化之¶
而心乃湛然故外示律義內修禪說因初心而住實智¶
離有相而證空法乃通四部經於宏正大師尤精楞伽¶
<pb:KR4c0041_SBCK_028-7b>¶
之義而後住無住証洗六妄離二邊遵大道以坦蕩入¶
法流而洄復以深惠善誘誘誨學徒或權或實爲歸爲¶
趣亦猶凈名之隨機攝導蜀嚴以忠孝爲言故中外族¶
姻徧沐其化漸漬饒益可勝道哉初以廣德中隨其家¶
南渡安居于蘇州朱明寺以建中二年九月六日㝠然¶
化滅報年六十二經夏四十一弟子尼惠操又其兄子¶
也故探其義味最爲深入乃率&KR0572;緇俗號捧金身建塔¶
于東武邱寺之東北崗從其教也姪孫德輿以爲宣武¶
有西方聖人之說東漢有浮圖仁祠之教以其教言之¶
自菩薩提達摩七葉至大照祖師皆以心法秘印迭相¶
<pb:KR4c0041_SBCK_028-8a>¶
授受故戒生定定生惠得第一義者冲而詣之嗚呼今¶
其詣之矣桑門紀述多不分系緖今備書者亦無忘先¶
德故其文也繁銘曰¶
教旨淸淨戒珠圓映識浪情塵還源返性彼一切見皆¶
妄想生精修宻詣湛爾融明示現者何此身非久强爲¶
之銘以焯于後¶
　　　興唐觀新鐘銘(并序)¶
聲爲陽所以發越金尙羽所以淸澈故鳬氏工焉法器¶
成焉元門揭焉與夫樂出虛鏗立號同其功用而信響¶
受祉之說倍焉興唐觀新鍾者觀主道門威儀太淸供¶
<pb:KR4c0041_SBCK_028-8b>¶
奉郄尊師&KR0595;素之所創也是觀經搆之初與舊鍾俱當¶
開元甲戌距今七十有七嵗嗄缺毁弃法音不嗣久矣¶
師有環中大辯爲道流&KR0027;龍循其妙然後無爲而無不¶
爲所以恢元功宏願力誠修而物應言發而響會上士¶
仁人展其助飛亷回祿理其具精乎六齊合以萬數以¶
心齊以神遇槖地&KR0284;騰天光無害金無耗氣不窕不槬¶
不石不播於是登簴在懸希聲殷然小大隨叩昏昕警¶
衆周六虛而洞三界㧞九幽而淸五苦皇都人士㳺者¶
萃者感於耳和於心躁者靜者懸解師之善利利物可¶
勝道哉古者林鐘景鐘皆銘其功儒氏之典也推&KR0124;以¶
<pb:KR4c0041_SBCK_028-9a>¶
鏤文字師之心也銘曰¶
其動也懸如天其用也虛而圓雷大音兮集羣仙福元¶
后兮斯億年鏗訇響亮鴻都前上入㝠兮下澈泉然後¶
舂容銷散兮返萬物於自然¶
　　　世德銘¶
肅肅我祖元鳥自天天乙革夏武丁相賢手文命子開¶
國于權肇荒南荆&KR0050;瓞綿綿爰曁周襄征伐下顓凌暴¶
紛紛遇楚而顚嬴吞四方我&KR0022;用遷乃宅隴坻乃封甘¶
泉漢魏之際守相相繼或仁或哲亦夷亦惠圖諜葳㽔¶
十有三世伊川其戎晋化爲東九州輻裂苻有關中明¶
<pb:KR4c0041_SBCK_028-9b>¶
明安邱濡跡匪躬二紀淸夷明謨之功元魏以降苴茅¶
繼封宜昌鄜城仍世儀同洸洸平凉䇿勲于隨乃破公¶
祏尅其枚廻運偶聖時土田載開仗節建旄自東徂西¶
父子六人承家鍾慶百里同休南宫並命自時厥後德¶
煇愈盛不享大官世名文行我曾王父弱&KR0010;觀光聲軼¶
大學名登奉常偉節三虎聯華並芳翰&KR0080;春生士林風¶
翔迨至王父保和居易人文獨歩天爵自貴展禽下位¶
賈生不試至今德聲尙聳淸議郁郁世範先子承之大¶
節明義人倫宗師行極忠孝道&KR0115;希夷卷舒無方焯燿¶
當時曰予無狀齓歲而&KR0012;不知義方藐爾舂愚亦旣覊¶
<pb:KR4c0041_SBCK_028-10a>¶
貫甫習詩書以&KR0514;爲師與時&KR1051;踈琅琅淸風皦皦士則¶
及兹頑童是玷是辱聿修之戒大懼不克夙夜以思敢¶
銘世德¶
　　　幾銘¶
大和熈熈酌而用之旁魄變化皆生乎幾上合乾道萬¶
物陰隲下爲人紀百工咸秩㳺泳虛無含體渾區乃卷¶
乃舒與羣有俱冲用爲工方寸爲鑪周行不殆造物可¶
侔一人制動寡以理衆或行其道或藏其用盤桓利貞¶
得其大行爕贊裁成粲然文明舒亘八極藏之無形山¶
川出雲元氣&KR0256;&KR0256;故曰知幾其神孔父用文去聖遠矣¶
<pb:KR4c0041_SBCK_028-10b>¶
時無其人見幾而作造形斯悟蘧生可卷顔子殆庶物¶
至知之節宣好惡無愆五事無汩百度靜之如淵運之¶
如環得䘮糾纆相望其間不見眹莫知其然審而用之¶
吾道常全¶
　　　歲星居心贊(并序)¶
興元紀號春三月司天氏奏歲星居心宿五度其色黃¶
明潤大光澤帝位積五十餘日詔下有司臣謹按歲星¶
五帝爲蒼五行爲木五常爲仁五事爲貎天意若曰時¶
以至仁爲理覆露萬人浃洽生&KR0124;則發于心緯形于古¶
應陰隲大化昭報成功元符幽贊其昭昭如是禮運之¶
<pb:KR4c0041_SBCK_028-11a>¶
論聖人以日星爲紀以四時爲柄洪範之叙皇極曰歛¶
時五福用敷錫厥庶人發于人格于天天人交感合若¶
符節微臣伏于草茅之下沐浴仁聖敢獻歲星居心贊¶
一章以偹周詩由庚由儀之關贊曰¶
皇矣上帝降鍳下人后王承之制作禮文乂用淸明家¶
尙孝仁人無癘疵俗以阜蕃敷佑四方發爲天祥重華¶
煌煌乃居明堂下煦仁澤上爲祥光回復感通天人攸¶
同乃法五事乃建大中君君臣臣德輝昭融保佑命之¶
自天無窮微臣作歌敢備唐風¶
　　　二踈贊¶
<pb:KR4c0041_SBCK_028-11b>¶
靜專動&KR0033;惟乾之德酌用不窮君子中庸矯矯二疎知¶
微知終功成不居父子淸風天子賜金羣公出祖都門¶
之美焯映千古優游衡門棲息化源日飮醇酎心閑道¶
尊人或言利和令智昏淸行素風可貽子孫萬物營營¶
吉㐫相生環中之樞泊然遺形中林寂寥幽蘭自榮雖¶
有矰&KR0819;不覊&KR0115;&KR0115;知止不殆古先炯戒賢哉大夫終始¶
無悔¶
　　　秘閣五絶圖賀監草書贊¶
季眞造適揮翰睨壁酒仙逸態草聖絶跡興涵雲海詞¶
韻金石傳于秘邱永永無斁¶
<pb:KR4c0041_SBCK_028-12a>¶
　　　無爲先生贊¶
至人無感與化升降全而不形保而不蕩汎然順物付¶
之自當苟乖于是無非溺䘮保合浩淳先生其人德機¶
不發鳥獸同羣稽首元關淸滌&KR0041;昏笑而謂子道不遠¶
身支離而全以靜爲君滑之則散泊之則存天性者名¶
木伐蘭薰與時卷舒中若浮雲挐臭&KR0093;棼無橈而眞勤¶
而用斯至妙之門百昌皆化吾亦歸根動作天紀靜爲¶
地文鳥行無章變化沄沄强名無爲以鏡心源¶
　　　畵西方變贊¶
惟西方有極樂國以首楞嚴爲理其應溥其用神大抵¶
<pb:KR4c0041_SBCK_028-12b>¶
攝萬緣羣動會於虛寂其次則感通信誓爲&KR0117;爲福局¶
於世論者多置爲他方之教惟孝子信士仰爲&KR0115;助則¶
像設之綵繪之用申罔極之報今兹西方變卽故戸部¶
員外郞贈給事中范公之&KR0012;曰傅正傅質奉爲先妣愽¶
陵崔夫人旣練所畵也惟夫人以淑明柔順光配戸部¶
自晝哭之後訓二&KR0012;之暇每讀誦大乘微言宻詣精理¶
今&KR0019;正等又能將順先旨發于孝思於精廬素壁合朱¶
綠金翠之餙天人法相靡不嚴靜以夫人之福履孝子¶
之至誠若乘念以游如經之旨當趺坐于芙渠上品之¶
中生滅流妄於是昭息予嘗心奉其教故得贊其所以¶
<pb:KR4c0041_SBCK_028-13a>¶
然¶
　　　畵釋迦如來贊¶
釋迦大聖以無礙應身演一切法後之人跡文字以爲¶
&KR0090;設誠明在中而福祉隨之伯舅武進縣丞府君守儒¶
門言行之訓安貞下位其道未光貞元三年捐舘舍太¶
夫人從子于鍾陵承訃發哀茹終鮮之痛且痛不得當¶
哭泣之位躬卽遠之事朞䘮之禮有加等又曰悲哀鍾¶
于情而不足以爲&KR0115;助也乃稽諸釋氏說以爲幽贊交¶
感之際不相遠也是徼景福以作繪事煥以金碧穆然¶
尊嚴瞻仰之際如在佛刹况孝悌通乎神明聖功演乎¶
<pb:KR4c0041_SBCK_028-13b>¶
無方小子德輿謹繫以贊¶
五色相宣兮聖質昭明福祥下炤兮保佑㝠㝠¶
　　　繡阿彌陀佛贊¶
十二因緣之中生死循環憂悲藴聚夫非大聖以利刄¶
斷之慈航濟之則淪胥顚没之不給矣惟阿彌陀佛化¶
行西方其號極樂有生之乘念感化則游於斯今兹功¶
德者淸信士女隴西李氏爲亡夫襄陵尉滎陽鄭君再¶
期之爲也女士歸鄭周一星而孀凡事舅姑以孝從娣¶
姒以敬佐夫以義拊下以仁隠約終寠至于晝哭衛風¶
碩人栢舟之詩實兼痛焉初鄭君旅人于晋因以筮仕¶
<pb:KR4c0041_SBCK_028-14a>¶
成命甫行祿未及而大病女士方侍姑于吳承訃加痛¶
宏誓徼福薦于冥冥紉針綴縷叶用五采靑蓮白毫髣¶
髴嚬伸彼二大士列侍左右睟容交光炳燿煌煌發于¶
心成于手阿鞞䟦致其遠乎哉鄭固善士妻又吾伯舅¶
之女子子也得周知之因以贊曰¶
西方大聖乘念則至寫彼相好導兹智氣&KR0115;助無方以¶
成鄭志¶
<pb:KR4c0041_SBCK_028-14b>¶
¶
新刋權載之文集卷第二十八終¶
